<!DOCTYPE html>
<html lang="nb">
    <meta charset="UTF-8">
    <meta name="viewport" content="width=device-width, initial-scale=1.0">

    <head>
    <meta http-equiv="Content-Type" content="text/html; charset=utf-8" />
    <link rel="stylesheet" href="/css/style.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Poppins:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
    

    <title>Mikke Helgesen</title>
</head>

    <body>
    
    <header>
    <div class="logo">
        <a href="/">
            MH
        </a>
    </div>
    <nav>
        <ul>
            <li><a href="/">Hjem</a></li>
            <li><a href="/blogg">Blogg</a></li>
            <li><a href="/journal">Journal</a></li>
            <li><a href="/laeringslogg">Læringslogg</a></li>
            <li><a href="/emneknagger">Emneknagger</a></li>
            <li><a href="/kilder">Kilder</a></li>
            <li><a href="/lenker">Lenker</a></li>
            <li><a href="/om">Om</a></li>
            <li><a href="/na">Nå</a></li>
        </ul>
    </nav>
</header>
 
   

   
   <main>
       
<div class="intro blogg">
    
    <h1>Les med intensjon for bedre effektivitet</h1>
    
    <p class="last-posts-list__meta">
    
    <span>Red: 1. mai 2024 | </span>
    
    <span>Pub: 17. apr. 2024 | </span>    
     
 

    
    
         <a href="/emneknagger/tags/effektivitet/"> 
        
        #effektivitet</a>, 
         <a href="/emneknagger/tags/lesing/"> 
        
            #lesing</a>
        


    </p>
</div>
<article><p>Å sette seg et mål før man leser en tekst har for meg vært en svært viktig lærdom.</p>
<p>Det høres kanskje absurd ut, at noe så enkelt kan være av betydning, men å lese med intensjon har økt min effektivitet betraktelig.</p>
<h2 id="overflod-av-informasjon">Overflod av informasjon</h2>
<p>Tidligere satt jeg min ære i å lese alle bøker jeg startet på fra perm til perm. Det krevde selvsagt både tid og energi. I tillegg skrev jeg mange notater og markerte en rekke setninger.</p>
<p>Resultatet ble at jeg satt igjen med masse informasjon som spriket i alle retninger. Det meste virket viktig, og notatene hopet seg opp. Jeg satt igjen med en overveldende mengde uten å vite hva jeg skulle gjøre med dem, samtidig som motivasjonen dalte. Det forklarer den stadig voksende haugen av uleste bøker i bokhyllen.</p>
<p>Det å lese på måfå har altså vist seg å være lite effektivt, spesielt når det kommer til fag- og kunnskapsbøker og vanskelige temaer. Kan det å innsnevre fokusområdet være redningen?</p>
<h2 id="selektiv-lesing">Selektiv lesing</h2>
<p>I følge Scheper bør man først definere hva man ønsker å få ut av en tekst, før man går i gang med lesingen. På den måten blir man flinkere og mer oppmerksom på å finne relevant informasjon, og overse det øvrige. Man leser med den hensikt å umiddelbart bruke den relevante kunnskapen man kommer over, skriver han.</p>
<p>Hvis jeg for eksempel ønsker å skrive om gode teknikker for læring, vil jeg velge bøker om dette spesifikke emnet, men jeg kan også finne relevant informasjon i andre bøker, som kun omtaler dette temaet i et kapittel eller i et avsnitt.</p>
<p>Hvordan går man da frem, hvis man skal lete etter kunnskap uten å lese fra perm til perm?</p>
<p>Scheper skriver at dersom man er kjent med materialet, kan man benytte en teknikk han kaller selektiv lesing. Det vil si at man i stedet for å lese hvert ord og alle setninger, skumleser man avsnittene.</p>
<p>Man kan også benytte innholdsfortegnelsen for å hoppe til den delen av boken man antar svaret kan ligge, for så å sonderer sidene etter relevant informasjon.</p>
<p>Hvis materialet eller temaet derimot er vanskelig eller ukjent bør man ta seg bedre tid og lese mer tradisjonelt fra start til slutt. Prøv likevel å begrense notater og markeringer til bokens hovedideer. Man kan heller komme tilbake til boken ved en senere anledning, om man trenger flere detaljer.</p>
</article>

   </main>
   

    
        <footer class="mt-16 border-t border-white text-center pt-8 pb-4"> 
    Laget selv med <a href="https://www.gohugo.io">Hugo</a>
</footer>


   
</body>
</html>
