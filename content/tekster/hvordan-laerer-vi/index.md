---
title: "Hvordan lærer vi?"
date: 2025-01-26
tekstemner: [læring]
ingress: Hver gang vi tilegner oss kunnskap dannes det nye fysiske koblinger mellom hjernecellene våre. Og det viser seg at hjernen har utviklet flere ulike systemer for å skape disse lenkene, som sørger for både læring og lagring av den. Viten om disse modusene kan gjøre oss til superlærere, og samtidig hjelpe oss å unngå utsettelser og andre hindringer på veien mot innsikt.
listeintro: Viten om hvordan hjernen tar til seg og lagrer kunnskap kan gjøre oss til superlærere.
Description: Viten om hvordan hjernen tar til seg og lagrer kunnskap kan gjøre oss til superlærere.
draft: false
---


Mortimer J. Adler skriver i boken «How to read a book» at all læring er en aktiv handling. En lærer kan guide en student, men det er studenten selv som må utføre læringen. [^1]

````quote {author="Mortimer J. Adler"} 
Knowledge must grow in his mind if learning is to take place.
````

{{<tanker>}}
Det er noe jeg lurer på angående dette. Er det slik at dette også er viktig for kreativiteten? I så fall er dette smart å se i sammenheng med en <a href="#">annen bloggpost jeg har skrevet</a>.
{{</tanker>}}

{{<apropos>}}
I en samtale mellom John Cleese og Ian McGilchrist om humor kommer de inn på dette temaet. McGilchrist sammenligner det med å ha et filter i hjernen. Konsentrerer vi oss for hardt om å huske noe så kan vi bli stående fast i noen neuron-baner. Filteret er ikke stort eller vidt nok. Oakley refererer til fenomenet som «Einstellung».
{{</apropos>}}

Adler mener med dette at læring krever tenkning, en handling han definerer som «bruken av intellektet (hjernen) for å oppnå kunnskap og forståelse». [^2]

(Dette er interessant med tanke på KI, og fenomenet "skyggelæring" som beskrives i VG-artikkel)

Han går videre til å skille mellom to typer læring: [^3]
- Å fremskaffe informasjon (En bil trenger bensin for å kjøre).
- Å forstå noe man tidligere ikke hadde grep om (Bensin får en bil til å kjøre fordi...).

Den første varianten er å vite eller å huske at noe er tilfelle, mens den andre typen innebærer kunnskap om _hvorfor_ noe er tilfelle, altså noevi kan forklare. Har vi bare fylt opp minnet med informasjon eller oppnådd innsikt?

Adler forklarer at kunnskap selvsagt er basert på informasjon, men poengterer viktigheten av å ikke si seg tilfreds med kun overfladisk «fakta». Informasjon er altså ikke det samme som viten, mener han. Men uansett hvor i lærerløpet vi måtte befinne oss er det en ting som er sikkert; vi må bruke hodet for å lære. 

Så hva skjer egentlig der oppe i topplokket, rent konkret, når vi prøver å memorere noe eller å «tenke oss» til innsikt?

## Koblinger av hjerneceller
I følge [Barbara Oakley](https://barbaraoakley.com/), en amerikansk professor i ingeniørfag og en av [de fremste ekspertene på læring](https://www.coursera.org/learn/learning-how-to-learn), er det å tilegne seg ny kunnskap det samme som å opprette nye koblinger mellom hjerneceller.

Vi mennesker har millioner av nerveceller i hjernen som kalles nevroner. Disse kan danne forbindelser seg i mellom, såkalte synapser. Og i disse forbindelsene sendes det signaler mellom nevronene. Den delen av cellen som tar imot informasjonen kalles dendritter, og fra dendrittene sendes informasjonen videre gjennom aksonet, og til slutt over til neste celle gjennom en av synapsene. [^4]

Å lære er rett og slett å lage nye sammensetninger av nevroner, eller et nytt mønster i hjernen om du vil. [^5] Enten så oppretter vi nye koblinger mellom informasjon og konsepter vi allerede kjenner til (tenk på det å se noe i nytt lys eller å oppdage nye sammenhenger eller relasjoner mellom eksisterende kunnskap), eller så oppretter vi en fullstendig ny bane for å lagre et nytt konsept. I siste tilfelle er koblingene ofte tynne og skjøre. Repetisjon er derfor et essensielt verktøy for at ny kunnskap ikke glemmes, men lagres i langtidsminnet som er et annet viktig konsept for læring.

## Korttids- og langtidshukommelse
For å dra nytte av kunnskapen og informasjonen vi tilegner oss, må vi ha evnen til å både lagre den og å hente den frem når vi trenger den. Derfor er vi utstyrt med henholdsvis langtids- og korttidshukommelse. Sistnevnte kalles også for arbeidsminnet, og er en meget begrenset og midlertidig lagringsplass som benyttes når vi konsentrerer oss om noe, som for eksempel å prøve å forstå noe som er nytt for oss, å løse et problem eller å repetere et telefonnummer vi nettopp hørte.

I følge Oakley rommer kortidshukomelsen kun fire deler med informasjon. [^6] Når vi fokuserer kan vi forestille oss at en blekksprut med fire armer har inntatt denne plassen. Herfra strekker den armene inn i hjernen for å hente frem kunnskap fra langtidsminnet, og kobler sammen ulike nevroner som inneholder ideer og konsepter vi allerede kjenner til, i søken etter en løsning på problemet vi jobber med. Finner den ikke noe, må vi konsentrere oss ekstra mye for å forstå noe som er helt nytt for oss. 

Å fokusere er derfor viktig ved læring, men det krever energi, og det er lett å miste oppmerksomheten spesielt ved stress, forstyrrelser, sinne og redsel. Det er som å sjonglere med fire baller i luften skriver Oakley.

Heldigvis kan vi flytte informasjon fra kortidshukommelsen til langtidshukommelsen for å frigjøre plass og energi i arbeidsminnet. Langtidsminnet har så og si uendelig med lagringsplass, og er stedet vi ønsker å memorere all kunnskap vi opparbeider oss. Men å solidifisere ny kunnskap tar tid og krever repetisjon, noe som er svært viktig for å klare å lagre ideer og konsepter som senere skal kunne hentes frem med fokusert tenkning. Å gjenta ny læring 20 ganger på rad i løpet av én dag er langt mindre effektivt enn å repetere det et par ganger daglig over 20 dager. Man må jenvlig hente frem fra minnet nye ting man lærer, ellers klarer man ikke å finne det igjen. Vi må forsterke de nye synapsene som dannes mellom nevronene.

### Kunnskapssamlinger
Lærdom kan også lagres som det Oakley kaller «chunks» eller kunnskapssamlinger på norsk. En slags komprimert samling av kunnskap som gjør oss mer effektive. Litt som en zip-fil på en datamaskin. [^7]

«Chunks» beskrives i «A mind for numbers» som konseptuelle samlinger av informasjon eller deler av informasjon som er bundet sammen gjennom mening. For eksempel konseptet å pusse tennene eller å rygge en bil. Førstnevnte består av stegene å finne frem tannbørsten, deretter tannkremen, klemme ut tannkrem på tannbørsten, for deretter å skru på vannet, dyppe tannbørsten i vannet og børste overalt i munnen. Å rygge består av først å justere og se i speilet, se om bilen står i revers, slippe bremsen og deretter tråkke på gassen, og så videre. Men dette kan vi gjøre nesten uten å tenke oss om. Vi trenger ikke å fylle arbeidsminnet med alle disse ulike delene, fordi alle operasjonene er samlet i konseptet "pusse tenner" eller "rygge med bilen". 

Slike informasjonssamlinger gjør at hjernen opererer mer effektivt, i og med at man kondenserer flere ting i en pakke, hvor alt er bundet sammen. Så i stedet for å fylle arbeidsminnet med fire deler, kan vi bruke èn plass på en samling som inneholder flere deler med informasjon. Man henter frem et konsept som består av mange deler. Men å utforme en slik samling krever at man forstår alle delene. Det hjelper ikke med memorering. Det krever forståelse og repetisjon, som nevnt over.

Å fylle hjernen med slike «chunks» eller kunnskapssamlinger er også viktig for kreativiteten, og for intuisjonen. [^8] Evnen til å koble sammen konsepter på uvanlige måter kan skape gjennombrudd og innovasjon. Så jo større «chunked» mentalt bibliotek vi har, jo enklere kan vi løse problemer. Det kan kanskje føles overveldende å skulle lære så mye, men serendipitet spiller en viktig rolle. Lykken favoriserer den som står på og prøver.

Våre minnesystemer er altså avgjørende for grundig og effektiv læring. Hjernen har derfor utviklet spesielle måter å operere på, for maksimal utnyttelse av disse lagringsplassene.

## Diffus- og fokusmodus
Oakley forklarer i sin bok at hjernen benytter to ulike moduser når det kommer til tenkning. Hun kaller dem fokus- og diffusmodus. [^9] 

Førstnevnte slår inn når vi konsentrerer oss intenst om noe. Da benyttes en liten del av hjernen. Denne modusen fungerer derfor best med konsepter vi allerede kjenner til, som for eksempel gangetabellen eller grammatikk.

Diffusmodus derimot er læring som foregår når man egentlig ikke går inn for det, altså mens man gjør helt andre ting som å trene, dusje eller å sove. Forfatter og professor Olav Schewe, som også har skrevet bok om læring sammen med Oakley ([Superhjernen](https://www.universitetsforlaget.no/superhjernen)), omtaler denne modusen som «avslappet modus». Siden vi ikke fokuserer på noe spesielt i denne tilstanden, er en mye større del av hjernen tilgjengelig. Det er derfor i diffusmodus vi ofte opplever «a-ha-øyeblikk» i form av å finne løsningen på et problem, nye ideer og overraskende sammenligninger.

Oakley bruker spillet pinball som en metafor på disse to operasjonene. I fokusmodus er det som om ballen spretter mellom nevroner i et lite område som står tett på hverandre, og hvor ballen har lett for å rulle og sprette i tidligere kjente baner. Det vil si at hjernen i denne modusen fort og effektivt finner frem til konsepter og informasjon vi trenger, men det er vanskelig å tenke nytt og å være kreativ.

I diffusmodus er nevronene lenger fra hverandre, og kula ruller lenger og spretter mer over et større område. Denne modusen fungerer bra når du skal lære noe helt nytt, hvor man har behov for å "zoome litt ut" og se et større og mer generelt bilde, å prøve å få et overblikk eller hvis man sitter fast i et problem. Her kan det dannes nye og spennende baner mellom nevroner.

Hjernen bytter jevnlig mellom disse modusene hele tiden, men Oakley anbefaler oss å ta mer kontroll over byttene for optimal læring. Fokusmodus er problemløseren og detaljfangeren, mens diffusmodus overrasker med uventede koblinger av nevroner som kan gi nye ideer og lede til innovasjon. 

{{< youtube W3NzuVKA7OLdP52V >}}

Men for å kunne skape overraskende koblinger må man selvsagt ha noe å jobbe med. Så jo mer kunnskap vi har, jo flere spennende tanker kan vi tenke, og mer kreative kan vi bli. Og det er kanskje på bakgrunn av dette at Adler, som nevnt tidligere, mener vi må ta sikte på å tilegne oss innsikt fremfor fakta.

Finnes det da noen tips og triks for læring? 

(Hva da med KI her?)

## Metoder som forsterker læring
Det finnes mange metoder vi kan ta i bruk for å både lære bedre og mer effektivt. Her nevnes kort noen av metodene som omtales av Oakley og Schewe.

- Øvelse: Øvelse gjør mester heter det. Skal man lære seg noe må man sette av tid til trening og øving.
- Repetisjon: Øvelse over tid gir svært god effekt, og da helst over flere dager. Repetisjon over 20 dager er langt mer effektivt enn å repetere noe 20 ganger på en og samme dag.
- Memorisering: Å lære noe utenat gjør oss mer effektive. Vi husker det fortere og bruker dermed mindre energi for å hente det frem.
- Målbevisst øvelse («deliberate practice»): Å lage en plan og definere mål er en effektiv måte å lære på. Da bruker vi mindre energi og tid på å finne ut av hva vi skal lære og øve på. 
- Pomodoro: Henviser til bruken av en klokke for å tvinge oss selv til å bytte mellom fokusert- og diffusmodus. Man starter med å jobbe aktivt og målbevisst i 15-20 minutter, før man kobler helt av og gjør noe avslappende i 10-15 minutter. Dette gjentas flere ganger.
- Trening: Å trene viser seg å være et svært viktig element i læring. Det er som gjødsel for hjernen.
- Gjenfortelle: Å gjenfortelle det vi prøver å lære oss viser seg å være en meget effektiv måte å befeste kunnskap på. Om man kan forklare andre slik at de også forstår er effekten enda større. Også om man klarer å gjenfortelle et annet sted enn der læringen foregår.
- Tester og prøver: Test deg selv jevnlig for å solidifisere kunnskapen.
- Søvn: En av de viktigste verktøyene for læring. Hjernen rydder, rensker og kobler nevroner mens vi sover. For ekstra god effekt kan vi gå gjennom noe vi ønsker å lære rett før vi legger oss. 
- Rom og anledning til å tenke: Skap et rom og finn en anledning til læring. Sett av tid, og finn et sted uten forstyrrelser.
- Forhåndspåvirkning (priming): Før vi skal lære noe nytt kan det være lurt å først gå gjennom materialet på en overfladisk måte. Skumles, se på bilder, les titler, se høydepunkter i en video og lignende. Det er med på å sette i gang hjernen slik at den er mer forberedt og kan allerede ha startet å koble nevroner sammen.
- Gå turer: Å ta pauser og gå ut i luften er svært effektivt. Spesielt om vi står fast på et problem. Diffusmodus kan få oss tilbake på rett kjøl, eller finne løsningen for oss.
- «Power-nap»: Et kjapp lur på 5-15 minutter kan gjøre underverker, og er svært effektivt for å få i gang diffusmodus.
- Skrive for hånd: Å skrive med penn og papir viser seg å være en av de beste metodene for å befeste kunnskap. Bruk egne ord, og la kunnskapen bli en del av muskelminnet i tillegg til langtidsminnet.
- Spør om hjelp om du har prøvd lenge uten hell: Det stopper for alle i ny og ne. Spør om hjelp. Det kan spare deg mye tid og unødvendig frustrasjon.
- Øv på ulike problem med ulike teknikker: De fleste problem kan løses på mange måter. Jo flere teknikker du kan, jo mer kunnskapsrik og effektiv blir du.
- Lukk øynene for bedre konsentrasjon: Å lukke øynene kan hjelpe oss å komme ut at et spor vi har satt oss fast i, og kan midlertidig skru på diffusmodus.
- Blunke med øynene for å reevaluere / komme ut av «einstellung»: Sitter man fast i et spor viser det seg at bare det å blunke med øynene også kan hjelpe.

Dette er mange måter å prøve å kontrollere fokus- og diffusmodus på. Men er det noen feller vi bør være klar over?

## Hindrer læring
På samme måte som at det finnes mange metoder for læring, finnes det også mange ting som hindrer oss i å lære.

- Prokrastinering: Vår tids største utfordring. Det er så mange distrasksjoner at det er omtrent umulig å ikke la seg avlede.
- «Einstellung»: Fenomenet som beskriver det å ha satt seg fast i et spor. Man klarer ikke å se andre løsninger eller å komme opp med ideer. Da bør man ta en pause å prøve å aktivere diffusmodus.
- For mye fokus eller diffusmodus: Man bør prøve å ha en jevn fordeling av modusene. For mye fokus kan tappe oss for energi og hindre oss i å komme videre. For mye diffusmodus kan hindre oss i å skape fremgang.
- Gjøre uten å forstå: Å få gjort noe uten å forstå hvorfor eller hvordan er ikke å lære. Forstår man ikke konseptet eller mekanikkene bak er det vanskelig å ta det i bruk. Derfor er KI en risiko.
- Lite søvn: En annen hovedårsak til dårlig læring og konsentrasjon. Hjernen bruker søvn for å "rydde" og å solidifisere kunnskap. Så det er ikke noe å kjimse av. 
- For mye stimuli: Å lære med TV-en på, musikk på ørene, en youTube-video i hjørnet og så videre gjør det mye vanskeligere å lære. Multitasking gjør at alt blir litt dårligere, selv om det føles effektivt. 
- Forstyrrelser: Vår tids største utfordring. Vi blir konstant bombardert av meldinger, varslinger, sosiale medier, underholdning og så videre. Man bruker lang tid på å komme tilbake om man mister fokus. Multitasking fungerer ytterst dårlig om man vil lære effektivt. 
- Illusjon om forståelse (Illusion of competence): Å se videoer på Youtube eller å markere og understreke tekster gir en illusjon om forståelse. Man tror man har lagret kunnskapen og konseptet. Hvis man ikke bearbeider det vil man snart oppdage at omtrent ikke noe har festet seg.
- Forsterke feil prosesser ved ikke å dobbelsjekke underveis: Det kan være en risiko å ikke lære sammens med andre eller å inkludere andre på en eller annen måte. Man kan begi seg på feil spor, og holde seg der lenge før man lærer å rette seg inn. 
- Overlæring (samme om igjen, men bra for f.eks. instrumenter og sport): Overlæring hører til for eksempel sport og instrumenter, hvor man kaller det prenting. Men for andre ting er det viktig å huske på å utfordre seg selv, og ikke lese eller lære noe so blir for lett eller som er gjentagelser. Adler skriver for eksempel at man alltid bør lese en tekst som utfordrer en, ellers er det omtrent bortkastet.

Å være klar over hva som hjelper oss og hindrer oss bør gjøre oss mer rustet til effektiv og solid læring. Og det å lære kan være et livslagt prosjekt.

## Å lære er en endeløs reise
Veien mot ny innsikt er som oftest lang, og det å lære bør være et livslangt prosjekt.  men det er en ferd de fleste kan begi seg ut på. endeløs vei skriver George Leonard i «Mastery». Men selv om læring og mestring er tilgjengelig for de fleste, er det mange som mangler «kart», i tillegg til at vi har en verden som motarbeider en. Det er derfor viktig at man lærerer seg å elske prosessen med å lære fremfor målet / produkt. Han fremstiller veien mot mestring slik:

---

Dette er en forenklet fremstilling, men hver gang man lærer seg noe nytt får man en topp, så flater det ut i en periode med repetisjon og øving, så bygger man på igjen med ny kunnskap, og repeterer dette evig. Mestring handler ikke om å bli utlært i noe, men å kontinuerlig holde seg på veien mot nye mål / ny læring skriver Leonard. Nettopp derfor er det viktig å alltid utfodre seg selv, og passe seg for å bli for komfortabel.

````quote {author=Leonard}
Mastery is practise, mastery is staying on the path
````

Det fine med dette er at det viser at de med eksepsjonelt talent må jobbe like hardt som de treigere for å oppnå sitt potensiale. Og som Schewe sier: «det handler ikke om hva slags hjerne man er født med, men hvordan man bruker den». Standhaftighet er derfor viktigere enn IQ. Læring fungerer fundamentalt likt for alle selv om metodene varierer. Og du bør alliere deg med andre likesinnede. 

I følge Leonard er det et sjansespill, i alle fall om man ønsker å mestre noe, å lære alene. Han anbefaler på det sterkeste en til en. Oakley derimot skriver at det å lære på egenhånd er en av de dypeste og mest effektive metodene å tilnærme seg læring på, men påpeker også verdien av mentorer og lærere. De letteste å lure er tross alt oss selv, skriver hun. Søker forklaring må forstå forklaringen, ellers ikke noe forklart. Må lære hvordan andre kilder kan lære oss (Adler s. 15).

Både Oakley og Leonard mener samfunnet ikke lenger er basert på læring. Oakley sier i et podcast-intervju at flere land har gått fra god til meget dårlig, og at land som Kina, med mer tradisjonell læring, ligger langt foran. Leonard beskriver også et samfunn som aktivt motarbeider mestring. Og det var i 94, lenge før sosiale medier. Konsumismen, materialisme, underholdning og det konstante jaget etter resultater, gir søken etter «quick fix» og snarveier for penger.

Lykken skal kunne kjøpes, og det skal helst aldri være noe platå. Kun klimaks etter klimaks. Om med SOMEs inntak får vi servert det «perfekte» hele tiden. Han kunne nok ikke forestille seg det enormt sterke presset sosiale medier skulle vise seg å skape. Det å ikke være god i noe, blir latterliggjort. Ikke jobb for noe, ikke vent på noe. Kjøp! Han mener også denne innstillingen om vekst for en hver pris er ødeleggende for miljøet og menneskelig psyke. Balansert langsiktig vekst er borte.

Skal vi klare å mestre noe, gir Leonard oss fem nøkler:
Leonards fem nøkler til mestring:
1. Instruksjon: Bli opplært eller lær sammens med andre.
2. Øvelse: Repetisjon, repetisjon, repetisjon. 
3. Overgivelse: Elsk platået. Overgi deg til oppgaven, uten å tenke på resultatet eller produktet.
4. Intensjon: Ha et mål. Målbevisst intensjon.
5. Balanse: Ikke ta det for seriøst. Det er svært viktig å le, å feile, å bli sint og frustrert. Men slapp av. Standhaftighet vil lønne seg.

Han har også punkter for å frigi og ivareta energien til læring han mener alle har i oss:
1. Hold deg i form: Trening er godt for mer energi og bra for hjernen.
2. Anerkjenn det negative og fremhev det positive: Det vil alltid komme dårlige perioder. Anerkjenn det, og gå videre. Og legg ekstra oppmerksomhet på det positive.
3. Si sannheten for å vise egne følelser, ikke for å fornærme: Det virker å være en tro i dag om at det å «si det jeg mener» alltid er utelukkende positivt. «Tåler de ikke å høre sannheten er ikke det mitt problem». Det er en dårlig tanke. Vær ærlig når det kommer til egne følelser, men unnlat å si andre ting som kan virke sårende.
4. Hedre men ikke gi deg hen til den mørke energien: Vi blir alle sinte og frustrerte innimellom. Men når det skjer, prøv å snu det rundt og bruk det til noe positivt. Ta på skoene og løp fort og langt, eller slå løs på en boksesekk.
5. Prioriter: Ha en plan, og sett prioriteringer. Hjelper deg å bruke energi og tanker på «hva skal jeg gjøre nå».
6. Bestem deg, deadlines, forplikt, gjennomfør: Gjelder også planlegging. Gjør det gjerne med andre, og forplikt deg.
7. Hold det gående: Ikke gi deg. Hold det gående, gjerne hver dag, på en eller annen måte.

Dette, sammens med teknikkene beskrevet over burde gi et meget godt grunnlag for effektiv og god læring. Scheve forbedret karakterene ved å lære seg å lære og god studieteknikk. Og husk at standhaftighet er mer viktig enn IQ.



--


--

Fokus- og diffusmodus er knyttet til våre to hjernehalvdeler som ser ut til å ha ulike funksjoner. Venstre er assosiert med logisk, konkret og fokusert oppmerksomhet, mens høyre ser det større bildet, scanner omgivelser, interakterer med mennesker og prosesserer følelser. Men begge halvdelene er alltid i bruk, akkurat som våre to største minnesystemer.


[^1]: [How to read a book]({{< relref "/kilder/#e.adlerbook">}}) s. 12
[^2]: [How to read a book]({{< relref "/kilder/#e.adlerbook">}}) s. 13
[^3]: [How to read a book]({{< relref "/kilder/#e.adlerbook">}}) s. 11
[^4]: [SNL: Nerveceller]({{< relref "/kilder/#e.snl.nerveceller">}})
[^5]: [TKP: Learning How to Learn]({{< relref "/kilder/#e.tkp.bo">}}) 00:16:48
[^6]: [A mind for numbers]({{< relref "/kilder/#e.numbersoakley">}}) s. 42
[^7]: [A mind for numbers]({{< relref "/kilder/#e.numbersoakley">}}) s. 52
[^8]: [A mind for numbers]({{< relref "/kilder/#e.numbersoakley">}}) s. 66
[^9]: [A mind for numbers]({{< relref "/kilder/#e.numbersoakley">}}) s. 11
