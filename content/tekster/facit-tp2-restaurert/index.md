---
title: Facit TP2 skrivemaskin restaurert
date: 2025-05-17
tekstemner: [skrivemaskin]
listeintro: "En svensk klassiker som ligger an til å bli en favoritt."
Description: "En svensk klassiker som ligger an til å bli en favoritt."
---
{{< imgh src="facit-tp2.webp" title="Facit TP2 restaurert" alt="En nyrestaurert Facit TP2 skrivemaskin i all sn prakt." >}}

Denne fantastiske maskinen fant jeg i bruktbutikken på Ise i Sarpsborg. 

Facit ble produsert i Sverige, og er kjent for sin gode kvalitet, men også for å ha en type smøring som med årene stivner omtrent til stein. Det gjaldt også denne.

Ingenting var mulig å bevege, og selve maskinen var nedstøvet og skitten.

Etter en grundig rens, vask og flere runder med sprit for å løsne smøringen, skriver den nå som en drøm.

Etter å ha forfattet en tale og et brev på den, kan jeg med sikkerhet si at Facit TP2 ligger an til å bli en favoritt. Men vi får se hvordan den måler seg mot Olivetti Studio 44 når den blir ferdig restaurert.
