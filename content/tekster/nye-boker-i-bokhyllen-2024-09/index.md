---
title: Nye bøker i kunnskapsbokhyllen
date: 2024-09-27
tekstemner: [lesing, læring]
listeintro: "Tre nye bøker om læring og tilegnelse av kunnskap er satt inn i kunnskapsbokhyllen."
Description: "Tre nye bøker om læring og tilegnelse av kunnskap er satt inn i kunnskapsbokhyllen."

---
Jeg har utvidet bokhyllen med tre nye bøker om læring og tilegnelse av kunnskap som jeg håper vil være til nytte i min søken etter [effektive og gode måter å håndtere kunnskap på]({{< relref "hvordan-kan-jeg-handtere-kunnskap-pa-en-smart-og-effektiv-mate" >}}).

{{< imgh src="nye-boker-i-bokhyllen-2024-09.webp" title="Bøkene fjernes fra bokhyllene" alt="En stor bunke med bøker stablet oppå hverandre." >}}

«[A mind for numbers]({{< relref a-mind-for-numbers >}})» skal være en praktisk innføring i hvordan hjernen fungerer når vi lærer, og hvordan vi best kan legge til rette for effektiv og god læring. Dessuten er den et kompendium til det meget populære og anbefalte kurset [learning how to learn](https://www.coursera.org/learn/learning-how-to-learn)

«How to read a book» er anbefalt av mange som en god og grundig innføring i hvordan man leser bøker i ulike sjangre, og skal etter sigende inneholde kunnskap om markeringer, notater, kunnskapsforvaltning med mer. Det høres perfekt ut for mitt prosjekt.

«Mastery» er anbefalt for sin zen-tilnærming til mestring og læring, og skal være vakkert skrevet. Boken handler om hvordan man kommer seg på, og holder seg, på veien mot mestring. Og skal vi tro omslaget er det en endeløs reise, hvor det handler om å fokusere på prosessen fremfor produktet. Det handler om å være en «[livslang student]({{< relref "jeg-er-en-evig-amator" >}})», slik jeg selv håper å være.

Dette blir spennende å lese.
