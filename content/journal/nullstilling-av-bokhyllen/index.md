---
title: Nullstilling av bokhyllen
date: 2024-04-17T14:03:58+02:00
tags: [lesing, læring]
---
I dag startet jeg jobben med å tømme bokhyllene for bøker.

{{< imgh src="nullstilling-av-bokhyllen-01.JPEG" >}}

I alt for lang tid har jeg latt meg påvirke av sosiale medier og influensere til å kjøpe anbefalte bøker om selvhjelp, effektivitet, produktivitet og andre temaer.

De færreste av bøkene er lest, mens de de andre har resultert i en masse usystematiske notater og markeringer, men ikke noe nytt, konkret eller nyttig.

Dagens bokhylle representerer således sløsing av både penger, tid og energi, og skal dermed nullstilles, selv om noen mener det er fornuftig å ha et [antilibrary](https://en.wikipedia.org/wiki/Antilibrary). 

Fra nå av skal bøkene som settes inn ha en klar hensikt. De skal omhandle temaene jeg jobber med og være gode kilder.

Oppfyller de ikke kravene skal de ut igjen.

Jeg starter min nye bokhylle med Scott P. Schepers "Antinet Zettelkasten" og Austin Kleons "Show Your Work".

{{< imgh src="nullstilling-av-bokhyllen-02.JPEG" >}}

Førstnevnte er en kilde til notat- og kunnskapssystemet Zettelkasten, og skal forhåpentligvis lære meg å systematisere mine notater og min kunnskap, noe [jeg har vært dårlig på]({{< ref "hvordan-kan-jeg-handtere-kunnskap-pa-en-smart-og-effektiv-mate" >}}).

Sistnevnte er en enkel bok som inspirerer deg til å komme i gang med dine kreative prosjekter, og som oppfordrer til å dele prosessen online. Den er som et effektivt spark bak.

Dette blir spennende!

