---
title: "Om"
date: 2024-04-11
type: "staticpage"
url: om
ingress: Jeg deler tanker og innsikt for egen læring, og forhåpentligvis til andres inspirasjon.
---
Hei! Jeg er Mikke, en [nysgjerrig entusiast som har valgt å dele både opp- og nedturer]({{< relref "/tekster/jeg-er-en-evig-amator" >}}) i søken etter kunnskap. Jeg deler tanker og innsikt for å lære mer og bedre, samt i håp om å være til inspirasjon og hjelp.

**Jeg er en selvlært frontend-utvikler, og alt det jeg kan i dag er takket være andres interesse og innsats for å lære bort. Forhåpentligvis kan jeg gi noe tilbake.**

Målet er å skape mer, bli en bedre skribent, en bedre tenker, [en bedre kunnskapsforvalter]({{< relref "/tekster/hvordan-kan-jeg-handtere-kunnskap-pa-en-smart-og-effektiv-mate/" >}}), og et bedre og lykkeligere menneske. Og ideelt sett vil andre kunne lære både av og med meg underveis.

Mine interesser er blant annet: 

* digital minimalisme
* effektivitet og produktivitet
* kreativitet
* Linux og programmering
* filosofi
* diverse hobbyer


Til daglig jobber jeg i [Leonberg reklamebyrå](https://www.leonberg.no) i Sarpsborg, men er bosatt i Halden med tre jenter på 12, 16 og 42 år.  

Denne bloggen er laget med [Hugo](https://gohugo.io/), og inneholder ingen sporingsmekanismer. Her er det bare deg og meg.

## Motto
**«Det eneste jeg kan være sikker på, er at jeg intet vet»**, sa Sokrates en gang. Det har blitt et motto jeg prøver å leve etter.

Jeg synes setningen passer godt til alle områder av livet. Det oppfordrer til nysgjerrighet, åpenhet, forståelse, uselviskhet og læring, men det er definitivt et vanskelig motto å leve etter. Samtidig er det både befriende og motiverende å ha et prinsipp som veileder meg.

Alt på denne nettsiden er således basert på min forståelse, mine erfaringer og mine antagelser. Skulle noe være feil, eller skulle du ha noen innsigelser, så ønsker jeg alle tilbakemeldinger velkommen.

_Bare ved å være ydmyk nok til å innse at man vet svært lite, kan man lære mye._
