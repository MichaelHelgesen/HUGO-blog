---
title: "Kunstig intelligens"
date: 2024-08-21
type: "staticpage"
ingress: Her følger mitt manifest om bruken av kunstig intelligens (KI) på denne siden.
Description: Mitt manifest angående bruken av kunstig intelligens.
h1: Min bruk av kunstig intelligens
---

Hverken tekstene, bildene eller koden på dette nettstedet er generert av KI. 

Jeg ønsker at innholdet skal reflektere meg, et menneske, med en unik personlighet og alle feil og mangler som følger med. 

Å lese og skrive er å tenke, og jeg liker utfordringen med å lære. Selve veien mot kunnskap er målet, for det å mestre noe er en endeløs reise. Dessuten ønsker jeg å ivareta min evne til å skape, fundere og la meg inspirere.

Jeg har benyttet flere av KI-modellene i jobbsammenheng for undersøkelser og testing, og Claude for generering av lister, konverteringer og JavaScript. Jeg benytter dem også til læring, ved å generere spørsmål for å teste min egen kunnskap om et tema, samt for å kvalitetssikre min forståelse av konsepter.

Jeg er veldig spent på hvordan KI vil påvirke vår kreativitet, inspirasjon, motivasjon, læring og samhold, i tillegg til følelsen av å være menneske. Foreløpig velger jeg å være noe skeptisk, men ønsker å lære så mye jeg kan.

```quote {author="George Leonard" source="«Mastery: The Keys to Success and Long-Term Fulfillment»" cite="https://www.adlibris.com/no/bok/mastery-the-keys-to-success-and-long-term-fulfillment-9780452267565"}
A human being is the kind of machine that wears out from *lack* of use.
```

Dette manifestet er skrevet etter inspirasjon og oppfordring fra [Damola](https://www.bydamo.la/p/ai-manifesto), for å erklære at jeg er skaperen bak mine egne tekster. Eventuelle endringer på dette vil opplyses om her. 

