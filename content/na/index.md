---
title: "Nå"
date: 2024-04-11
type: "staticpage"
ingress: "Hvordan det står til? Jo, takk, det skal jeg fortelle deg."
h1: Akkurat nå for tiden
Description: En side dedikert til spørsmålet «hvordan står det til?».
draft: false
---
## Tanker
Akkurat nå er jeg opptatt av hvordan teknologi og teknologer påvirker oss som mennesker, i tillegg til arbeidsmarkedet og økonomien. Med KIs rasende utvikling og tilsynelatende allestedsnærvær er jeg spent på utviklingen. Hva slags samfunn og fremtid er det barna mine går i møte? Jeg må innrømme at jeg er noe pessimistisk.

Jeg jobber meg gjennom boken «[You are not a gadget](https://www.jaronlanier.com/gadgetwebresources.html)» av Jaron Lanier, som argumenterer for at individet er i ferd med å erstattes av en kollektiv bevissthet, og at vi i den forbindelse nedgraderer oss selv til binærtenkende maskiner («gadgets») som kan komme til å glemme hva det vil si å være et menneske.

Jeg er på ingen måte en teknofobisk ludditt [^1], men jeg er for menneskeheten.

````quote {author="Johan Wolfgang Von Goethe, «Elective affinities»"}
None are more hopelessly enslaved than those who falsely believe they are free
````

## Familielivet
Alle er tilsynelatende friske og fornøyde. Alle jentene er spesielt glade siden de nå har sommerferie.

## Bøker
Nå leser jeg «Sofies verden», «Filterworld» og biografien «En tankens hærmann» om A. O. Vinje.  

## Musikk
Jeg hører på klassisk, Renaissance, Tobben og Ero i tillegg til 90-tallsfavoritter; kanskje det siste tiåret hvor verden fortsatt var optimistisk, fylt med kjærlighet, vennlighet og glede? Nostalgien er i alle fall sterk.

## Prosjekter, jobb og hobbyer
DevOps, Kuberneties, serverdrift og Linux opptar mye av fritiden, i tillegg til den vanlige lesingen og skrivingen. Jeg er også opptatt av retten til å eie det man kjøper, retten til å reparere, samt retten til å ikke la seg spore, og personvern generelt.

## Mentalt
Jeg prøver etter beste evne å ha en stoisk tilnærming til livet, og leve etter ordtaket "Amor fati" - elsk skjebnen. Det er ikke alltid så lett. 

Det er fint å oppleve verden på nytt etter at jeg tok kontroll over min egen teknologibruk, og fikk vridd meg ut av algoritmenes grep. Samtidig er det frustrerende, og litt ensomt, å føle at man står på utsiden av samfunnet og kikker inn.

–––


Denne [nå-siden](https://nownownow.com/about) er inspirert av [Derek Sivers](https://sive.rs/nowff), og er dedikert til svaret på spørsmålet «hvordan står det til» [^2].  Det er rett og slett en oppdatering på livets tilstand samt en intern refleksjon over prioriteringer.

````quote {author="Derek Sivers" cite="https://nownownow.com/about"}
Besides answering the common question, “What are you up to these days?”, those who have a now page say it’s a good reminder of their priorities. 
````

[^1]: Person som er motstander av teknologisk utvikling.
[^2]: Et spørsmål vi forøvrig bør stille hverandre oftere. Helst ansikt til ansikt.
