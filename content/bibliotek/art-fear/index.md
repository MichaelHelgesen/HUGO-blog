---
dateAdded: 2025-12-03
Title: "ART & FEAR: observations on the perils (and rewards) of artmaking"
shortTitle: "Art & Fear"
score: 10
tags:
    - tag: "e.art-fear"
datePublished: 1993
creators:
  - firstName: "David"
    lastName: "Bayles"
  - firstName: "Ted"
    lastName: "Orland"
extra: "En inspirerende bok om å bygge rutiner, finne ditt uttrykk, skape, revidere og viktigst av alt gjennomføre dine kreative prosjekter"
read: 2025-12-11
externalLink: "https://www.adlibris.com/nb/bok/art-og-fear-9781800815971"
---

## Oppsummert i tre setninger
I Art & Fear beskriver forfatterne (som selv er kunstnere) sine observasjoner og tanker rundt det å utøve kunst og annet kreativt arbeid.

De forsøker å besvare de tre vanligste spørsmålene som gjerne oppstår når kreativiteten og inspirasjonen settes på prøve: 
- Hvordan fullføres kunst?
- Hva er grunnen til at det ofte *ikke* fullføres?
- Hva ligger bak motstanden som hindrer så mange fra å fullføre?

Boken er skrevet som en vennlig og vis manual for hvordan å bygge rutiner, finne ditt uttrykk, skape, revidere og viktigst av alt holde ut til det kreative prosjektet er gjennomført.

{{< imgh src="art-fear_01.webp" alt="Journalen oppslått med en fyllepenn liggende i midten." holder="LQIP" hint="image" figcaption="Art & Fear inneholdt mange spennende ideer og tanker som resulterte i fyldige notatkort." >}}

## Hvorfor lese den
Med sin varme, vennlige og enkle tone er dette en svært inspirerende bok som snakker direkte til deg om alle de følelsene du har rundt kreativt arbeid, enten du er nybegynner eller har holdt på i mange år. 

Alle vil garantert kjenne seg igjen i beskrivelsene av tvil, frykt, usikkerhet, forventninger, kritikk og tidspress man alltid møter i et kreativt prosjekt. Men med innsikten forfatterne gir om de bakenforliggende årsakene til utfordringene, og hvordan man best håndterer dem, kan du stå mye sterkere ved neste prøvelse.

Art & Fear er som å ha en vennlig men bestemt veileder bak skuldren, som pusher deg og kommer med oppløftende ord. Slikt sett er det også en god bok for prosjektledere og andre som ønsker en dypere forståelse av den kreative prosessen. Her er det mye å lære om kunst, inspirasjon, kreativitet og menneskesinnet generelt.

## Hvordan boken påvirket meg
Som ansatt i kreativ bransje, hvor kunstig intelligens (KI) ser ut til å overta mer og mer av det «kreative» arbeidet, forsøker jeg å forstå hva kreativitet er, og hvordan den kreative prosessen fungerer.

Jeg søkte derfor på nettet etter de bøkene som ansees å være de beste i så henseende. Art & Fear lå på topp.

Boken kom ut første gang i 1994, og gir derfor et innblikk i den kreative prosessen før internett og KIs inntog. Jeg ble veldig inspirert, og fikk en bedre forståelse av hva som ligger bak et kunstverk og andre kreative produkter, skapt av mennesker. 

Overraskende nok nevner forfatterne faktisk ikke ordet kreativitet en eneste gang. De mener det er iboende i oss alle, og at evnen til å gjennomføre et kreativt prosjekt ikke er avhengig av graden av kreativitet i den enkelte, men snarere evnen til å gjennomføre. Man må elske prosessen, slik George Leonard også beskriver i boken [Mastery]({{< relref "mastery/">}}) 

Like inspirerende var det å lese at de beste resultatene oppnås ved å være personlig, og at alle har evnen til å utforme noe kunstnerisk: Selv om det meste i verden er definert, har våre kreative prosjekter en plass i den, mener forfatterne. 

De fleste av oss lever stort sett gjennom andres verden. La oss heller lage vår egen.
Hvert nye verk utvider vår realitet. Verden er ikke ferdig.

Det lover bra for fortsettelsen av denne bloggen: et kreativt prosjekt som stadig gir meg motstand.

## Favoritt-sitater:
```quote {author="David Bayles & Ted Orland"}
To all viewers but yourself, what matters is the product: the finished artwork. To you, and you alone, what matters is the process: the experience of shaping that artwork.
```

```quote {author="David Bayles & Ted Orland"}
The best you can do is make art you care about—and lots of it!
```

```quote {author="David Bayles & Ted Orland"}
[...] those who continue to make art are those who have learned how to continue—or more precisely, have learned how not to quit.
```

```quote {author="David Bayles & Ted Orland"}
Art is like beginning a sentence before you know its ending. The risks are obvious: you may never get to the end of the sentence at all — or having gotten there, you may not have said anything.
```

```quote {author="David Bayles & Ted Orland"}
In a general way, fears about yourself prevent you from doing your *best* work, while fears about your receptions by others prevent you from doing your *own* work.
```

```quote {author="Pablo Picasso, sitert i Art & Fear"}
Computers are useless — all they can give you are answers.
```

```quote {author="David Bayles & Ted Orland"}
To make art is to sing with the human voice. To do this you must first learn that the only voice you need is the voice you already have.
```
