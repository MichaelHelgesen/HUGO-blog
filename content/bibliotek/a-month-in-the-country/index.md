---
dateAdded: 2025-10-13
Title: "A month in the country"
shortTitle: ""
score: 10
tags:
    - tag: "e.moth-country"
datePublished: 1980
creators:
  - firstName: "J. L."
    lastName: "Carr"
extra: "J. L. Carrs A month in the Country er en dyp, poetisk og hjertevarm fortelling om helbredelse, minner og mellommenneskelige møter. En skildring av en nostalgisk og forbigående lykke."
read: 2025-10-13
externalLink: "https://www.adlibris.com/nb/bok/a-month-in-the-country-9780141182308"
---

## Oppsummert i tre setninger:

A month in the coutry handler om krigsveteranen fra første verdenskrig Tom Birkin, som tenker tilbake på  en jobb han utførte i det lille tettstedet Oxgodby en sommer for mange år siden.

I en liten, enkel landsbykirke avdekker han et gammelt veggmaleri, og finner samtidig helbredelse fra krigens traumer mens han reflekterer over tid (spesielt gjennom maleriet som har en sterk symbolsk rolle som en forbindelse mellom fortid og nåtid), tap, minner og gjenoppdagelsen av skjønnhet gjennom kunsten og et vakkert landskap.

Dette er en poetisk bok som skildrer en nostalgisk og forbigående periode med lykke.

## Hvorfor lese den:

Ønsker du en hjertevarm leseropplevelse som skaper ettertenksomhet, er dette boken for deg. 

A month in the coutry er en kort, stillferdig og poetisk bok som beskriver mellommenneskelige møter, og skildrer vakker natur. Den får deg til å tenke tilbake på egne minner om steder og personer som har gjort inntrykk på deg, og kanskje enda viktigere: hvordan skape minner selv, med de du er glad i.

Det er også en bok om valgene man tar i livet, konsekvensene og hvordan leve med dem, samt om samhold, forsoning, godt arbeid og respekt for naturen og hverandre. 

Den peker også på viktigheten av å gi seg tid til å fundere og kontemplere, noe jeg mener har forsvunnet i stor grad i dagens samfunn.

Boken har en del britiske kulturelle referanser, og er skrevet i et utpreget britisk språk. Den kan derfor være litt utfordrende å lese, men jeg anbefaler det på det sterkeste å prøve. Så vidt meg bekjent er ikke boken oversatt til norsk. 

## Hvordan påvirket boken meg:

Jeg leste denne boken på en fjelltur, og hadde således et lignende samfunn og vakker natur rundt meg som gav en ekstra dimensjon til leseropplevelsen. 

Til å være en så stillferdig bok, klarte jeg ikke å legge den fra meg. Og da siste side var lest, satt jeg igjen med en helt spesiell varme. Historien fikk meg til å tenke på egne gode minner, om mennesker, tid og hendelser som har vært, og det å skape nye slike minner med de jeg er glad i. 

Ekstra sterkt er det å lese om et samfunn før den digitale tidsalderen, fordi den beskriver så mye jeg er redd vi mister i dagens samfunn.

Det var underlig å lese en så kort bok, og likevel sitte igjen med så mye.

A month in the country ble også filmatisert i 1987:

{{< youtube vrCzQFYX3ro >}}

## Favoritt-sitater:

```quote {author="J. L. Carr"}
[...] in memory, it stays as I left it, a sealed room furnished by the past, airless, still, ink long dry on a put-down pen.
```

```quote {author="J. L. Carr"}
We can ask and ask but we can`t have again what once seemed ours for ever [...]
```

```quote {author="J. L. Carr"}
[...] the first breath of autumn was in the air, a prodigal feeling, a feeling of wanting, taking, and keeping before it is to late.
```

```quote {author="J. L. Carr"}
It is now or never; we must snatch at hapiness as it flies.
```

```quote {author="J. L. Carr"}
Hell`s different things to different people and different things to the same person at different times.
```

```quote {author="J. L. Carr"}
You know how it is when a tricky job is going well because you're doing things the way they should be done, when you're working in rhythm and feel a reassuring confidence that everything's unravelling naturally and all will be right in the end. That's about it:  I knew what I was doing – it's really what being professional means.
```
